<!DOCTYPE html>
<html lang="uk">
<head>
    <meta charset="UTF-8" name="viewport" content="width=device-width, initial-scale=1.0">
    <title>Національний університет «Полтавська політехніка імені Юрія Кондратюка»</title>
    <link rel="stylesheet" href="css/about.css">
    
    <link href="https://cdn.jsdelivr.net/npm/bootstrap@5.3.0-alpha3/dist/css/bootstrap.min.css" rel="stylesheet" integrity="sha384-KK94CHFLLe+nY2dmCWGMq91rCGa5gtU4mk92HdvYe+M/SXH301p5ILy+dN9+nJOZ" crossorigin="anonymous">
    <script src="script.js" defer></script>
    <script src="https://ajax.googleapis.com/ajax/libs/jquery/3.5.1/jquery.min.js"></script>
</head>
<body>
    <div class="container-fluid p-0 ">
        <header>
            <div class="container">
                <div class="row gap-1 gap-md-0">
                <div class="col-2 col-md-2">
                    <a href=""><img src="image/logo.png" alt="Логотип"></a>     
                </div>
                <div class="col-9 col-md-6 d-flex flex-column justify-content-center align-items-center">
                        <h2>Національний університет</h2>
                        <h2>«Полтавська політехніка імені Юрія Кондратюка»</h2>
                </div>
                <nav class="col-0 col-md-4 d-flex p-3">
                    <div class="menu-btn">&#61;</div>
                     <ul class="nav list-unstyled d-flex flex-wrap text-center " tabindex="2">
                        <div class="close-btn">&#215;</div>
                        <li><a href="about.html">Про університет</a></li>
                        <li><a href="gallery.html">Галерея картинок</a></li>
                        <li><a href="news.html">Новини</a></li>
                        <li><a href="contacts.html">Контакти</a></li>
                        <li><a href="sportevents.html">Спортивні події</a></li>
                        </div>
                    </ul>
                </nav>
                
            </div>
        </header>
        <main>
            <div class="container">
                <ul class="list-unstyled d-flex p-3">
                    <li><a href="index.html">Головна</a></li>
                    <li>/</li>
                    <li>Про університет</li>
                </ul>
                <div>
                    <h2>
                        Про університет
                    </h2> 
                    <div class="img1">
                        <img src="https://nupp.edu.ua/uploads/files/0/main/page/history/main.jpg">
                    </div> 
                    <p>Національний університет &laquo;Полтавська політехніка імені Юрія Кондратюка&raquo; &ndash; один із найвідоміших і найстаріших університетів Полтавщини, без якого важко уявити карту закладів вищої освіти краю та України загалом.</p>

<p>За кожним етапом його формування &ndash; роки напруженої праці та нові досягнення всього науково-педагогічного колективу на чолі з ректором, професором Володимиром Онищенком.</p>

<p>Багаторічна історія університету складається зі сторінок життя кожного студента, випускника і співробітника, які в різні періоди долучилися до його становлення і розвитку.</p>

<p class="text-center"><b>Високі стандарти освіти беруть початок від витоків освітніх традицій Полтавщини</b></p>

<p>Національний університет &laquo;Полтавська політехніка імені Юрія Кондратюка&raquo; має славне минуле, тісно пов&rsquo;язане з освітніми традиціями Полтавщини, що налічують понад 200 років.</p>

<p>Сучасний університет розташовано в історичній будівлі Інституту шляхетних дівчат &ndash; пам&rsquo;ятці архітектури першої половини ХІХ ст., що є складовою частиною архітектурного ансамблю міста Полтави.</p>

<p>Відкриття Полтавського Інституту шляхетних дівчат ініціювала дружина генерал-губернатора Полтавської та Чернігівської губерній М.Г.&nbsp;Рєпніна &ndash;&nbsp;Варвара Олексіївна, онука останнього гетьмана Лівобережної України Кирила Розумовського, донька міністра освіти Олексія Розумовського, палка прихильницею культурно-просвітницьких ідей.</p>

<p>Найбагатший полтавський поміщик-благодійник С.М. Кочубей (нащадок В.Л. Кочубея) надав частину своєї полтавської садиби, в якій і розмістився цей середній навчальний заклад закритого типу для дівчаток із збіднілих дворянських родин. Урочисте відкриття відбулося 12 грудня 1818 року.</p>

<p>Майже 10 років інститут діяв на благодійні пожертви дворянства Полтавської та Чернігівської губерній, а з 17 вересня 1827 року, завдяки клопотанню генерал-губернатора М.Г.Рєпніна, його перетворено на урядовий.</p>

<p>Розпорядження указу передбачали не лише виділення коштів із державної казни на утримання 60-ти вихованок, починаючи із 1 січня 1828 року, а й наказувалося міністру фінансів &laquo;асигнувати з казни в Полтавський приказ громадського притулку&raquo; 200 000 карбованців у чотири терміни, щорічно по 50 тисяч карбованців, на побудову мурованого будинку для інституту. План архітектурної забудови, виконаний зодчими О.Штаубертом і Л. Шарлеманем, було затверджено у Санкт-Петербурзі в 1828 році. Зведення будівель головного корпусу навчального закладу в Полтаві завершилося 4 вересня 1832 року.</p>

<p>Керувала інститутом опікунська рада, першою очільницею якої була В.О.Рєпніна. До членів ради входили достойні й поважані у губернії люди. Серед членів ради були такі відомі полтавці, як В.В. Капніст (поет, драматург, освітній і громадський діяч), М.М. Новиков (громадський діяч).</p>

<p>До інституту записували дівчат дворянського походження, а пізніше й представниць інших станів (духовенство, купці) віком від 6 до 18 років. Повний курс навчання тривав 7 років.</p>

<p>За статутом закладу, Варвара Рєпніна передбачала необхідність оволодіння молодими дворянками загальноосвітніх знань, основ гармонійного мистецтва, високої моралі, етики, естетики. Цим було обумовлено й вибір навчальних дисциплін. В інституті панянки отримували знання з арифметики, історії, географії, іноземних мов (німецької й французької), музики, співу, малювання, танців, рукоділля, поняття про домашнє господарство й економне його ведення.</p>

<p>Княгиня Рєпніна запрошувала для викладацької діяльності відомих вітчизняних та іноземних діячів культури, науки і мистецтва. Серед них: С.П. Стеблін-Камінський (перший біограф І.П. Котляревського), Д.П. Пильчиков (кирило-мефодієвець, педагог), Г.І. Маркевич (фольклорист, книговидавець), М.П. Ілляшевич (педагог, громадський діяч), М. А. Цертелєв (етнограф, фольклорист), П.І. Бодянський (історик, етнограф, журналіст, педагог), М.А.Вербицький (письменник, громадський діяч, журналіст, педагог), І.А.Зарецький(археолог, етнограф, громадський діяч), А.В.Єдлічка&nbsp;(композитор, піаніст, музичний педагог і фольклорист), І.К.Зайцев, В.О. Волков (художники), Л.І. Боровиковський (поет, етнограф, філолог) та інші. Понад 36 років здійснював постійний нагляд за навчальною роботою закладу відомий український поет-байкар, перекладач, педагог, ректор Харківського університету, професор П.П. Гулак-Артемовський.</p>

<p>В Інституті шляхетних дівчат бував І.П.&nbsp;Котляревський, який на прохання В.О.&nbsp;Рєпніної з жовтня 1823 по червень 1838 року перекладав із французької мови теологічну працю Дюкеня &laquo;Размышления о расположении, с каким должно приступать к чтению и размышлению Святого Евангелия от Луки&raquo;.</p>

<p>Т.Г.&nbsp;Шевченко наприкінці червня-початку липня 1845 року навідувався до начальниці інституту С.І.&nbsp;Засс (передплатниці альбому &laquo;Живописная Украина&raquo;) з приводу його розповсюдження.</p>

<p>У різні роки інститут відвідували письменники М.В. Гоголь і В.А. Жуковський, брати Сергій та Матвій Муравйови-Апостоли &ndash; майбутні учасники таємного Південного товариства декабристів.</p>

<p>Серед випускниць Інституту шляхетних дівчат багато відомих особистостей: Варвара Рєпніна (донька В.О. та М.Г. Рєпніних, &laquo;добрий ангел&raquo; Т.Шевченка, який присвятив їй поему &laquo;Тризна&raquo;); представниці полтавської гілки нащадків О. Пушкіна й М.Гоголя: Софія, Наталія, Марія, Тетяна, Анна, Олена Бикови; художниця-мініатюристка Юлія Волкова, донька художника В.О. Волкова.</p>

<p>У 1854-1865 рр. тут навчалися п&rsquo;ять доньок П. П. Гулака-Артемовського: Аполлінарія, Єфросинія, Марія, Наталія і Клеопатра. Низку віршів поета присвячено вихованкам Полтавського Інституту шляхетних дівчат.</p>

<p>У 1878 році закінчила інститут &laquo;із шифром&raquo; (тобто з високими успіхами) Любов Щербачова, у майбутньому відома українська письменниця-демократка Любов Яновська, творчість і громадську діяльність якої високо поціновували І. Франко та М.&nbsp;Коцюбинський.</p>

<p>Зі стін інституту вийшли всесвітньо відома співачка, актриса, Олександра Сантагано (у дівоцтві &ndash; баронеса фон Мезенкампф), скульпторка Єлизавета Трипільська, талановиті сестри Псьол &ndash; Глафіра й Олександра, які після смерті батьків виховувалися у родині В. О. та М.Г. Рєпніних: одна &ndash; стала художницею, інша &ndash; поеткою.</p>

<p>У 1881 році зі срібною медаллю закінчила цей навчальний заклад Олександра Шейдеман і два роки викладала в ньому вокал та гру на фортепіано. Згодом вона стала дружиною українського письменника, майстра психологічного роману, Панаса Мирного, чудовою матір&rsquo;ю його синів.</p>

<p>Інститут шляхетних дівчат у Полтаві проіснував сто років &ndash; із 1818 по 1918 роки.</p>

<p>У січні 1918 року інститут було евакуйовано до Владикавказу. Там на його базі було засновано міську жіночу гімназію.</p>

<p>З 1918 року до 1930 року в центральному корпусі колишнього Інституту шляхетних дівчат розташовувалися землевпорядний технікум, дитячий притулок, школа садівництва, благодійна організація &laquo;Ліга порятунку дітей&raquo;, яку очолював письменник В.Г. Короленко та інші заклади, організації, установи.</p>

<p class="text-center"><b>Центр підготовки інженерно-будівельних кадрів, у якому учень Євгена Патона заснував наукову школу залізобетону</b></p>

<p>У 30-их роках у системі новостворюваних вищих навчальних закладів, покликаних забезпечити стрімко зростаючу потребу в інженерно-будівельних кадрах для величезного будівельного майданчика, Полтава стала центром підготовки інженерів сільськогосподарського будівництва.</p>

<p>Відповідно до постанови уряду СРСР від 23 липня 1930 р. за № 237 про створення нових вищих навчальних закладів, Наркомат земельних справ українського уряду видав 19 серпня 1930 року наказ за № 27722965 про заснування Полтавського інституту сільськогосподарського будівництва. Багата сільськогосподарськими традиціями і здобутками Полтавщина з 1930 року готувала в сільськогосподарському інституті (з факультетом сільськогосподарського будівництва) кадри для села. Саме цей факультет рішенням Полтавської міської ради було переведено в приміщення колишнього Інституту шляхетних дівчат &ndash; Першотравневий проспект, 24 (центральний триповерховий корпус та два бокових одноповерхових, не з&rsquo;єднані з центральним, корпуси), яке стало місцем знаходження нового вищого навчального закладу.</p>

<p>На п&rsquo;яти кафедрах єдиного будівельного факультету працювало 33 викладачі, навчалися 282 студенти.</p>

<p>Серед перших викладачів інституту &ndash; випускник київської політехніки, дипломник видатного вченого-інженера Є.О. Патона &ndash; М. С. Торяник, який заснував наукову школу залізобетону в інституті; Є.В. Платонов &ndash; випускник інституту інженерів шляхів сполучення в Петрограді, створив наукову школу з основ i фундаментів; колишній губернський архітектор міста Полтави Т.Я.Гардасевич &ndash; зачинатель наукової школи архітектурного проектування; суспільні дисципліни в інституті викладали О.К. Касименко, С.Ю. Данішев &ndash; у подальшому відомі вітчизняні історики.</p>

<p>Згодом склад викладачів поповнили О.О. Кашперов (будівельні матеріали і технології), К.М. Купинський (будівельна механіка і залізобетонні конструкції), М.Ф. Стасюков (архітектура), В.П. Суханов (вогнестійке будівництво), Ф.М. Херасков і М.О. Соколов (геодезія), О.О. Корольов (нарисна геометрія і креслення) та багато інших.</p>

<p>У 1933-1934 роках до складу навчального закладу приєднано факультет сільськогосподарського будівництва саратовського інституту сільського будівництва разом із 200 студентами.</p>

<p>Прикметно, що у 1930 році в інституті було створено й бібліотеку. Від 1934 р. її очолив Ю. Жилко &ndash; педагог за освітою, поет за покликанням.</p>

<p>Кількість кафедр в інституті з кожним роком зростала. Так, у 1940 році вона становила вже 20 (математики, фізики, хімії, графіки, теоретичної механіки, будівельної механіки, будівельних матеріалів, будівельного виробництва та ін.). В інституті навчалося понад 500 студентів. За перші десять довоєнних років навчально-виховної діяльності колектив інституту підготував понад 800 дипломованих спеціалістів &ndash; інженерів-будівельників для села.</p>

<p class="text-center"><b>Відродження після Другої світової війни: Ubi Concordia, Ibi Victoria (&laquo;Де єдність, там і перемога&raquo;)</b></p>

<p>На початку Другої світової війни інститут було евакуйовано до міста Уральська (Західний Казахстан). Багато викладачів і студентів було мобілізовано на фронт. Студенти, які поїхали до далекого Казахстану, продовжували навчатися, а після занять допомагали доглядати поранених у госпіталі, розчищали снігові замети, збирали серед населення теплі речі, готували подарунки пораненим, брали участь у виступах художньої самодіяльності.</p>

<p>За роки евакуації і війни 1941-1945 рр. в інституті підготовлено понад 2000 інженерів-будівельників, більшість із яких було направлено до діючої армії. Загалом 267 студентів, викладачів, співробітників інституту воювали на фронтах. Серед учасників бойових дій &ndash; викладач інституту, доцент Д.М. Батіщев, який особисто встановив прапор перемоги на початку травня 1945 року на одному з великих адміністративних будинків у центрі Берліна.</p>

<p>19 жовтня 1943 року після звільнення Полтави колектив інституту повернувся до рідного міста. Місто лежало у згарищах, центральний навчальний корпус, пам&rsquo;ятка архітектури, житлові будинки інституту були зруйновані. За роки грізного лихоліття інституту було завдано збитків на загальну суму понад 6 мільйонів карбованців (у цінах тих років).</p>

<p>За рішенням Полтавської міської ради, для інституту, до відбудови його власної бази, було виділено напівзруйнований двоповерховий житловий будинок по вул. Шевченка, 8 із 20-ма кімнатами площею 513 кв. м.</p>

<p>Зусиллями колективу крок за кроком підіймалися з руїн поверхи корпусу, з яким були з&rsquo;єднано бокові одноповерхові будови, навчальні аудиторії, лабораторії. Повне відновлення будівлі завершилося у 1955 році.</p>

<p>У зв&rsquo;язку зі змінами, що відбулися, у 1961 році, за наказом Міністерства вищої і середньої спеціальної освіти України № 12 від 9.01.1961 р., інститут отримав нову державну назву: Полтавський інженерно-будівельний інститут. Розширення будівельних профілів, за якими здійснювалась підготовка спеціалістів у інституті, завершилося на початку 70-х років.</p>

<p>Упродовж 1954-1971 років відкривалися нові факультети: промислового та цивільного будівництва, архітектурний, санітарно-технічний, загальнотехнічний, заочний із вечірнім відділенням, підвищення кваліфікації. Зусиллями ректорату в цей час організовувалося будівництво лабораторного, правого i лівого корпусів, нових гуртожитків для студентів.</p>

<p>У ці роки успішно діяло студентське проектно-конструкторське бюро, створене ще в 1930 році.</p>

<p>З особливою вдячністю слід згадати тих, хто очолював університет упродовж усього періоду його становлення: Д.І. Ілляшенко (1930 &ndash; 1934 рр.), Т.Т. Манько (1934 &ndash; 1937 рр.), Л. М. Даманський (1938 &ndash; 1953 рр.), І.С. Доценко (1953 &ndash; 1982 рр.).</p>

<p>За часів незалежності України відбулися нові історичні зміни: від монопрофільного інституту до європейського університету класичного типу</p>

<p>3 1992 року колектив навчального закладу реформується із монопрофільного будівельного інституту, який готував фахівців за 6 спеціальностями, в університет із підготовкою спеціалістів за 26 напрямами: економічного, електромеханічного, екологічного, архітектурного, будівельного тощо. Копіткою роботою всього професорсько-викладацького колективу навчального закладу над підготовкою навчальних робочих програм та планів, навчально-лабораторної i матеріально-технічної бази, науково-методичної літератури створено передумови його успішної акредитації за ІV, найвищим, міжнародним рівнем та перейменування його згідно з рішенням Кабінету Міністрів України від 29 серпня 1994 року на Полтавський технічний університет.</p>

<p>21 червня 1997 року з нагоди відзначення передовою громадськістю світу, України 100-річного ювілею від дня народження видатного теоретика космонавтики Юрія Кондратюка, рішенням уряду нашому навчальному закладу присвоєно його ім&rsquo;я.</p>

<p>27 березня 2002 Університет отримав статус &laquo;Національний&raquo; за рішенням Президента України. Відтоді він став Полтавським національним технічним університетом імені Юрія Кондратюка.</p>

<p>Національний університет сьогодні став потужним міжнародним авторитетним науковим й інноваційним центром &ndash; лідером на ринку освітніх послуг, у якому функціонує 8 структурних підрозділів, навчається близько 6 000 студентів, серед них 500 &ndash; іноземні громадяни, діють 94 освітні програми, успішно впроваджуються сучасні тренди і підходи до викладання.</p>

<p>Колектив університету налічує близько 10 тисяч осіб, освітній процес забезпечують 350 докторів наук і професорів, кандидатів наук та 20 лауреатів Державних премій України в галузі науки і техніки, премій Президента України для молодих учених.</p>

<p>У виші сформувалися і працюють 10 загальновизнаних потужних наукових шкіл, які очолюють учені, знані як в Україні, та за її межами.</p>

<p>Університет активно інтегрується до світового освітнього простору, є членом Великої хартії університетів, розширює географію міжнародних партнерів, яких нині налічується близько ста.</p>

<p>2 серпня&nbsp;2019&nbsp;року наказом Міністра освіти і науки України&nbsp;Лілії Гриневич&nbsp;Полтавський національний технічний університет імені Юрія Кондратюка перейменовано на <b>Національний університет &laquo;Полтавська політехніка імені Юрія Кондратюка&raquo;</b>. Відбулася не лише зміна назви, а й суті &ndash; з потужного закладу вищої освіти технічного спрямування університет динамічно трансформувався в багатопрофільний європейський університет класичного типу. Сьогодні студенти мають змогу вивчати мистецтво, філологію, право, фінанси та економіку, опановують технічні спеціальності, займаються спортом, інтелектуально та духовно розвиваються.</p>

<p class="text-center"><b>Університет оновлюється в епоху Четвертої промислової революції</b></p>

<p class="text-center"><iframe allow="accelerometer; encrypted-media; gyroscope; picture-in-picture" allowfullscreen="" frameborder="0" height="355" src="https://www.youtube.com/embed/KMh9Y_Ggu9Y" width="600"></iframe></p>

<p>2020 рік &ndash; знаковий для Національного університету &laquo;Полтавська політехніка імені Юрія Кондратюка&raquo;: виповнилося 90 років від дня заснування закладу вищої освіти. Це своєрідний підсумок магістрального шляху розвитку університету, в якому огранічно поєднуються класичні освітні традиції, узагальнення багаторічних набутків із надсучасними новітніми технологіями і генерацією нових креативних ідей.</p>

<p>Територія університету &ndash; це приклад сучасного кампусу європейського рівня з комфортним навчальним і соціальним простором.</p>

<p>В університеті створено надсучасну матеріально-технічну базу. Упродовж декількох останніх років до університету залучено інвестиції від провідних міжнародних компаній. Молодь має унікальні можливості займатися 3D-моделюванням, робототехнікою, проводити наукові досліди, випробування, займатися спортом в найсучасніших лабораторіях і майданчиках, працювати у навчальних філіях установ-партнерів університету, створювати власні стартапи і навіть успішно започаткувати власний бізнес. Разом із Інноваційним холдингом Sikorsky Challenge у 2018 році відкрито єдину на Полтавщині стартап-школу.</p>

<p>Значна частина освітніх послуг і сервісів діджиталізована, а зміст освітніх програм швидко адаптується для формування професійних компетенцій у майбутніх фахівців для роботи із сучасними технологіями.</p>

<p>Велику увагу університет приділяє соціально корисним проєктам та громадській діяльності. Він став осередком популяризації наукової роботи серед молоді та діяльності Полтавського територіального відділення Малої академії наук України, відіграв важливу роль у включенні Національного центру &laquo;Малої академії наук України&raquo; під егіду ЮНЕСКО. Також університет є майданчиком для розвитку учнівського та студентського спорту всеукраїнського рівня, популяризації здорового способу життя.</p>
                </div>
        </main>
        <footer>
            <div class="container">
               <div class="row p-3">
                   <div class="col-md-3 text-center d-flex justify-content-center align-items-center">
                       <img src="image/logo.png" alt="Логотип">
                   </div>
                   <div class="col-md-3">
                   <div>
                       <h2>Інтернет джерела</h2>
                       <p><a href="http://rada.gov.ua/">Верховна Рада України</a></p>
                       <p><a href="http://www.mon.gov.ua/">Міністерство освіти і науки України</a></p>
                       <p><a href="http://www.president.gov.ua/">Сайт Президента України</a></p>
                   </div>
                   </div>
                   <div class="col-md-3">
                    <div>
                       <h2>Партнери</h2>
                       <p><a href="http://www.magna-charta.org/"></a></p>
                       <p><a href="http://ec.europa.eu/programmes/erasmus-plus/index_en.htm">ERASMUS+</a></p>
                       <p><a href="http://www.erasmusplus.org.ua/">ERASMUS+.UKRAINE</a></p>
                       <p><a href="http://eeas.europa.eu/delegations/ukraine/projects/youth/erasmus_mundus_uk.htm">ERASMUS MUNDUS</a></p>
                    </div>
                   </div>
                   <div class="col-md-3">
                    <div>
                       <h2>Соціальні медіа</h2>
                       <p>36011, м. Полтава, Першотравневий проспект, 24.</p>
                       <p>
                           Телефон приймальної комісії:<br>
                           <a href="tel:+380532561604">+38 (0532)56-16-04</a><br>
                           <a href="tel:+380990576517">+38 (099)057-65-17</a>
                       </p>
                       <p>
                           E-mail: <a href="mailto:vstup@nupp.edu.ua">vstup@nupp.edu.ua</a>
                       </p>
                   </div>
                   <div>
               </div>
            </div><hr>
            <div class="row text-center">
                <p>© 2017 - 2022 Національний університет «Полтавська політехніка імені Юрія Кондратюка»</p>
            </div>
        </footer>
    </div>
</body>
</html>